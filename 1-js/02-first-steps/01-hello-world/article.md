# Hello, world!

Ձեռնարկի այս մասը վերաբերում է բուն JavaScript լեզվին։

Մեզ հարկավոր է աշխատանքային միջավայր, որտեղ գործարկելու ենք մեր սկրիպտերը։ Քանի որ այս ձեռնարկը առցանց է, ապա զննիչը լավ ընտրություն է։ Զննիչներին հատուկ հրամանները (օրինակ՝ `alert`) կօգտագործենք հնարավորինս քիչ, որպեսզի դրանց վրա շատ ժամանակ չծախսեք, եթե պլանավորում եք այլ միջավայրում աշխատել (օրինակ՝ Node.js)։ Մենք կկենտրոնանանք զննիչներում JavaScript–ի աշխատանքին ձեռնարկի [հաջորդ բաժնում](/ui)։

Սկզբում տեսնենք, թե ինչպես էջին կցել որևէ սկրիպտ։ Սերվերային միջավայրերում (օրինակ՝ Node.js) սկրիպտը կարելի է գործարկել հետևյալ կամ նմանատիպ հրամանով՝ `"node my.js"`։


## «script» պիտակը (tag)

JavaScript ծրագրերը կարելի է ներդնել HTML փաստաթղթի գրեթե ցանկացած մասում՝ օգտագործելով `<script>` պիտակը։

Օրինակ՝

```html run height=100
<!DOCTYPE HTML>
<html>

<body>

  <p>Սկրիպտից առաջ...</p>

*!*
  <script>
    alert( 'Hello, world!' );
  </script>
*/!*

  <p>...սկրիպտից հետո։</p>

</body>

</html>
```

```online
Կարող եք գործարկել օրինակը սեղմելով «Play» կոճակը։
```

`<script>` պիտակը պարունակում է JavaScript կոդ, որն ավտոմատ գործարկվում է, երբ զննիչը մշակում է պիտակը։


## Ժամանակակից նշարկում (markup)

`<script>` պիտակը ունի մի քանի հատկանիշներ (attributes), որոնք ներկայումս այնքան էլ հաճախ չեն օգտագործվում, բայց հին կոդերում դեռ կարելի է դրանց հանդիպել։

`type` հատկանիշը՝ <code>&lt;script <u>type</u>=...&gt;</code>
:  Հին HTML ստանդարտը՝ HTML4–ը, պահանջում էր, որ script–ն ունենա `type` հատկանիշը։ Սովորաբար այն ընդունում էր `type="text/javascript"` տեսքը։ Սա այլևս պարտադիր չէ։ Ինչպես նաև, ժամանակակից HTML ստանդարտը ամբողջովին փոխել է այս հատկանիշի նշանակությունը։ Այժմ այն կարող է օգտագործվել JavaScript մոդուլների համար։ Բայց դա ավելի բարդ թեմա է, որին կանդրադառնանք ձեռնարկի ուրիշ բաժնում։

`language` հատկանիշը՝ <code>&lt;script <u>language</u>=...&gt;</code>
: Այս հատկանիշը նպատակ ուներ նշել այն լեզուն, որով գրված էր սկրիպտը։ Այժմ այն անիմաստ է, քանի որ JavaScript–ն է այդ լեզուն, և այս հատկանիշն օգտագործելու կարիք չկա։

Մեկնաբանություններ սկրիպերից առաջ և հետո։
: Շատ հին գրքերում և ձեռնարկներում `<script>` պիտակների մեջ կարելի է հանդիպել հետևյալ տիպի մեկնաբանությունների՝

    ```html no-beautify
    <script type="text/javascript"><!--
        ...
    //--></script>
    ```

    Սա ժամանակակից JavaScript–ում այլևս չի օգտագործվում։ Այս մեկնաբանությունները թաքցնում են JavaScript կոդը հին զննիչներում, որոնք չգիտեն, թե ինչպես մշակել `<script>` պիտակը։ Քանի որ վեջին 15 տարիների ընթացքում թողարկված զննիչներն այս խնդիրը չունեն, ապա նման մեկնաբանություններն օգտագործելու իմաստ չկա։


## Արտաքին սկրիպտեր

Եթե JavaScript կոդը շատ է, ապա կարելի է այն առանձին ֆայլի մեջ տեղադրել։

Նման ֆայլերը HTML–ին կցվում են `src` հատկանիշի միջոցով՝

```html
<script src="/path/to/script.js"></script>
```

<<<<<<< HEAD
Այստեղ, `/path/to/script.js`–ը կայքի արմատից (root) սկրիպտի բացարձակ ուղին է (absolute path)։ Կարելի է տրամադրել նաև հարաբերական ուղի տվյալ էջից։ Օրինակ՝ `src="script.js"`–ը նշանակում է, որ `"script.js"` ֆայլը գտնվում է տվյալ պանակում (folder)։
=======
Here, `/path/to/script.js` is an absolute path to the script from the site root. One can also provide a relative path from the current page. For instance, `src="script.js"`, just like `src="./script.js"`, would mean a file `"script.js"` in the current folder.
>>>>>>> 8d04d0d2db97276dbb2b451c30a7bd3e05d65831

Կարելի է նաև նշել ամբողջական URL։ Օրինակ՝

```html
<script src="https://cdnjs.cloudflare.com/ajax/libs/lodash.js/4.17.11/lodash.js"></script>
```

Մի քանի սկրիպտեր կցելու համար կարելի է օգտագործել մի քանի պիտակներ՝

```html
<script src="/js/script1.js"></script>
<script src="/js/script2.js"></script>
…
```

```smart
Սովորաբար միայն պարզ սկրիպտերն են ներդնում HTML–ում։ Առավել բարդերը տեղակայվում են առանձին ֆայլերում։

Առանձին ֆայլի առավելությունն այն է, որ զննիչը ներբեռնում է այն և պահում իր [cache](https://en.wikipedia.org/wiki/Web_cache)–ում։

Մյուս էջերը, որոնք հղում ունեն այդ նույն սկրիպտին, նորից ներբեռնելու փոխարեն կվերցնեն այն cache–ից։

Սա էջերը դարձնոմ է ավելի արագ և նվազեցնում է traffic–ը։
```

````warn header="Եթե `src` հատկանիշը դրված է, ապա սկիպտի պարունակությունն արհամարհվում է։"
`<script>` պիտակը չի կարող միաժամանակ `src` հատկանիշն ունենալ և պարունակել կոդ։

Սա չի աշխատի՝

```html
<script *!*src*/!*="file.js">
  alert(1); // այս պարունակությունը արհամարհվում է, քանի որ դրված է src հատկանիշը
</script>
```

Այսինքն՝ պետք է ընտրություն կատարենք արտաքին `<script src="…">` պիտակի և սովորական `<script>` պիտակի միջև, որը կոդ է պարունակում։

Վերևում բերված օրինակը աշխատեցնելու համար այն կարելի է բաժանել երկու սկրիպտերի միջև․

```html
<script src="file.js"></script>
<script>
  alert(1);
</script>
```
````

## Ամփոփում

- Կարող ենք օգտագործել `<script>` պիտակը՝ էջում JavaScript կոդ ավելացնելու համար։
- `type` և `language` հատկանիշները պարտադիր չեն։
- Արտաքին ֆայլում պահվող սկրիպտը կարելի է կցել էջին հետևյալ կերպ՝ `<script src="path/to/script.js"></script>`։


Այնքա՜ն բան կա սովորելու զննիչներում սկրիպտերի աշխատանքի և էջերի հետ դրանց փոխազդեցության մասին։ Հիշենք, որ ձեռնարկի այս բաժինը նվիրված է JavaScript լեզվին, այնպես որ պետք չէ ինքներս մեզ շեղենք զննիչներին հատուկ առանձնահատկություններով։ Մենք կօգտագործենք զննիչը JavaScript կոդը գործարկելու համար, ինչը հարմար է առցանց ընթերցանության համար։
