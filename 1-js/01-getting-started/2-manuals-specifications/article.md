
# Ձեռնարկներ և specification-ներ

Այս գիրքը *ուսուցողական ձեռնարկ* է, որի նպատակն է օգնել Ձեզ աստիճանաբար յուրացնել լեզուն: Երբ ծանոթանաք հիմնական հասկացություններին, ուսուցումը շարունակելու համար այլ աղբյուրների կարիք կլինի:

## Specification

[The ECMA-262 specification](https://www.ecma-international.org/publications/standards/Ecma-262.htm)-ը պարունակում է ամենախորը, մանրամասն և պատշոնապես ձևակերպված տեղեկատվությունը JavaScript-ի մասին: Այն սահմանում է լեզուն:

Բայց լեզվի նման ձևակերպումը դժվար է հասկանալ սկզբում: Եթե Ձեզ պետք է լեզվի մանրամասների մասին տեղեկատվության ամենավստահելի աղբյուրը, ապա այս պաշտոնական փաստաթուղթն է հենց այդ աղբյուրը: Սակայն այն նախատեսված չէ ամենօրյա օգտագործման համար:

Ամեն տարի թողարկվում է specification-ի նոր տարբերակ: Ամենաթարմ սևագիրը գտնվում է <https://tc39.es/ecma262/> հասցեում:

Լեզվի նորագույն հնարավորությունների մասին կարդալու համար (ներառյալ «գրեթե ստանդարտ»՝ այսպես կոչված «stage 3» հնարավորությունները) այցելեք առաջարկությունների կայքը՝ <https://github.com/tc39/proposals> հասցեով:

Ինչպես նաև, եթե Դուք լուծում եք մշակում վեբ դիտարկիչների համար, ապա ձեռնարկի [երկրորդ մասում](info:browser-environment) ունենք տեղեկատվություն այլ specification-ների մասին:

## Ձեռնարկներ

- **MDN (Mozilla) JavaScript Reference**-ը հիմնական ձեռնարկ է՝ հագեցած օրինակներով և այլ տեղեկություններով: Այն օգտակար է լեզվի առանձին հնարավորությունների, մեթոդների և այլնի մասին խորացած տեղեկություններ ստանալու համար.

    Այն կարելի է գտնել <https://developer.mozilla.org/en-US/docs/Web/JavaScript/Reference> հասցեով:

Հաճախ ավելի լավ է կատարել որոնում համացանցում: Ուղղակի օգտագործեք "MDN [տերմին]"-ը որոնման մեջ, օրինակ՝ <https://google.com/search?q=MDN+parseInt> `parseInt`-ը որոնելու համար.

## Համատեղելիության աղյուսակներ

JavaScript-ը զարգացող լեզու է, և պարբերաբար նոր հնարավորություններ են ավելացվում:

Օգտվեք հետևյալ կայքերից՝ տարբեր դիտարկիչներում և շարժիչներում դրանց հասանելիությունը ստուգելու համար.

- <http://caniuse.com> - հասանելիություն ըստ հնարավորթյունների, օրինակ՝ ցույց  է տալիս այն շարժիչները, որոնցում հասանելի են գաղտնագրման ժամանակակից ֆուկցիաները: <http://caniuse.com/#feat=cryptography>:
- <https://kangax.github.io/compat-table> - աղյուսակ է, կազմված լեզվի հնարավորություններից և շարժիչներից, որոնցում այդ հնարավորությունները հասանելի են, կամ հասանելի չեն:

Բոլոր այս կայքերն օգտակար են առօրյա աշխատանքում, քանի որ տրամադրում են արժեքավոր տեղեկություններ լեզվի հնարավորությունների և դրանց հասանելիության մասին:

Խնդրում ենք մտապահել այդ կայքերը (կամ այս էջը) այն դեպքերի համար, երբ անհրաժեշտ կլինի մանրամասն տեղեկություններ ստանալ որևէ հնարավորության մասին:
