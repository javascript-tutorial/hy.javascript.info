# Խմբագրիչներ

Ծրագրավորողները ժամանակի մեծ մասն անցկացում են խմբագրիչներում:

Կան երկու հիմնական տիպի խմբագրիչներ. IDE-ներ (ամբողջացված մշակման միջավայրեր) և թեթև խմբագրիչներ: Շատերն օգտագործում են դրանցից որևէ մեկը:

## IDE

[IDE](https://en.wikipedia.org/wiki/Integrated_development_environment)-ն (ամբողջացված մշակման միջավայր) հզոր խմբագրիչ է բազմաթիվ հնարավորություններով, որում կարելի է մշակել և կառավարել ամբողջական նախագծեր: Ինչպես անունն է հուշում՝ այն ուղղակի խմբագրիչ չէ, այլ մշակման ամփոփ միջավայր:

IDE-ն բեռնում է նախագիծը (որը կարող է պարունակել բազմաթիվ ֆայլեր), թույլ է տալիս նավարկել ֆայլերի միջև, տրամադրում է ինքնալրացում (autocompletion), ինտեգրվում է տարբերակների կառավարման համակարգերի (VCS) հետ (օրինակ՝ [git](https://git-scm.com/)), ունի փորձարկման միջավայր և այլն:

IDE-ների օրնակներ են.

- [Visual Studio Code](https://code.visualstudio.com/) (հասանելի է տարբեր հարթակների համար, անվճար է):
- [WebStorm](https://www.jetbrains.com/webstorm/) (հասանելի է տարբեր հարթակների համար, վճարովի է):

Windows-ի համար կա նաև «Visual Studio»-ն, որը տարբերվում է «Visual Studio Code»-ից. «Visual Studio»-ն վճարովի և բազմաֆունկցիոնալ խմբագրիչ է, ստեղծված միայն Windows-ի համար և հարմարեցված .NET հարթակի համար: Ունի նաև [Visual Studio Community](https://www.visualstudio.com/vs/community/) անվճար տարբերակը:

Շատ IDE-ներ վճարովի են, բայց ունեն փորձարկման շրջան: Նրանց գինը սովորաբար աննշան է փորձառու ծրագրավորողի աշխատավարձի հետ համեմատած, այնպես որ ուղղակի ընտրեք այն, որը Ձեր կարիքներին առավել լավ է համապատասխանում:

## Թեթև խմբագրիչներ

«Թեթև խմբագրիչներ»-ը IDE-ների նման հզոր չեն, բայց արագագործ են և պարզ:

Հիմնականում օգտագործվում են ֆայլերը արագ խմբագրելու համար:

IDE-ների և «թեթև խմբագրիչներ»-ի հիմնական տարբերությունն այն է, որ IDE-ն աշխատում է նախագծի մակարդակով, բեռնում է շատ ավելի տվայլներ, անհրաժեշտության դեպքում վերլուծում է նախագծի կառուցվածը և այլն: Թեթև խմբագրիչը շատ ավելի արագ է աշխատում, եթե միայն մեկ ֆայլի հետ գործ ունենք:

Գործնականում թեթև խմբագրիչները կարող են ունենալ բազմաթիվ հավելումներ (plugins), որոնք կարող են խմբագրիչի հնարավորություններ մեծացնել, այնպես որ թեթև խմբագրիչների և IDE-ների մեջ խիստ տարանջատում չկա:

Հետևյալ խնբագրիչներն արժանի են Ձեր ուշադրությանը.

<<<<<<< HEAD
- [Atom](https://atom.io/) (հասանելի է տարբեր հարթակների համար, անվճար է).
- [Sublime Text](http://www.sublimetext.com) (հասանելի է տարբեր հարթակների համար, վճարովի է).
- [Notepad++](https://notepad-plus-plus.org/) (Windows, անվճար է).
- [Vim](http://www.vim.org/), [Emacs](https://www.gnu.org/software/emacs/).
=======
- [Sublime Text](http://www.sublimetext.com) (cross-platform, shareware).
- [Notepad++](https://notepad-plus-plus.org/) (Windows, free).
- [Vim](http://www.vim.org/) and [Emacs](https://www.gnu.org/software/emacs/) are also cool if you know how to use them.
>>>>>>> bf7d8bb1af3b416d393af1c15b03cb1352da1f9c

## Այլ խմբագրիչներ

Վերոնշյալ խմբագրիչները առավել հաճախ կիրառվողներից են: Գոյություն ունեն նաև այլ խմբագրիչներ: Խմբագրիչի (ինչպես մնացած գործիքների) ընտրությունը Ձեր անձնական գործն է և կարող է կախված լինել նախագծից, սովորություններից, կամ անձնական նախընտրություններից:
