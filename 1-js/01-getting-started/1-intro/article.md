# Ներածություն

Եկեք տեսնենք, թե ինչ հատկություններ ունի JavaScript-ը, ինչի կարող ենք հասնել նրանով, և ուրիշ ինչ տեխնոլոգիաներ են դրա հետ լավ աշխատում։

## Ի՞նչ է JavaScript-ը (ՋավաՍքրիփթ)

*JavaScript-ը* սկզբից ստեղծվել է, որպեսզի *«կյանք տա կայքերին»*։

Այս լեզվում ծրագրերը կոչվում են *script-ներ* (սքրիփթ). Նրանք կարող են գրվել ուղղակիորեն կայքի HTML-ի (Էյչ-Թի-Էմ-Էլ) մեջ և աշխատել ավտոմատ կերպով, երբ էջը բեռնվի։

Script-ների ներկայացվում և աշխատում են ինչպես հասարակ տեքստ։ Նրանք կարիք չունեն հատուկ նախապատրաստության աշխատելուց առաջ։

Այս առումով JavaScript-ը շատ է տարբերվում մեկ այլ լեզվից, որը կոչվում է [Java](https://en.wikipedia.org/wiki/Java_(programming_language)):

```smart header="Ինչու՞ <u>Java</u>Script"
Երբ JavaScript ստեղծվել էր, այն սկզբում ուրիշ անուն ուներ՝ «LiveScript» (ԼայվՍքրիփթ)։ Սակայն Java-ն շատ տարածված էր այդ ժամանակ, և որոշվեց, որ լեզվի տարածմանը կօգնի ներկայացնել նոր լեզուն ինչպես Java-ի «կրտսեր եղբայր»։

Բայց երբ այն զարգացավ, JavaScript-ը դարձավ լիովին անկախ լեզու՝ իր հատկանշական մասերով, որոնք անվանվեցին [ECMAScript](http://en.wikipedia.org/wiki/ECMAScript) (ԷՔՄԱՍքրիփթ), և հիմա այն ընդհանրապես ոչ մի կապ չունի Java-ի հետ։
```

Այսօր, JavaScript-ը կարող է աշխատել ոչ միայն browser-ներում (բրաուզեր), այլ նաև server-ներում (սերվեր), կամ ցանկացած սարքերում, որոնք ունեն մի հատուկ ծրագիր, որը կոչվում է [JavaScript engine](https://en.wikipedia.org/wiki/JavaScript_engine) (ՋավաՍքրիթփ էնջըն).

Browser-ն ունի իր մեջ ներառված engine, որը նաև անվանում են «JavaScript virtual machine» (ՋավաՍքրիփթ վըրչուըլ մըշին)։ 

Տարբեր engin-ներ ունեն տարբեր «կեղծանուններ»՝

- [V8](https://hy.wikipedia.org/wiki/V8_(JavaScript_%D5%B7%D5%A1%D6%80%D5%AA%D5%AB%D5%B9)) -- Chrome-ում, Opera-ում և Edge-ում։
- [SpiderMonkey](https://en.wikipedia.org/wiki/SpiderMonkey) -- Firefox-ում։
- ...Կան այլ կեղծանուններ, ինչպես «Chakra» IE-ի համար, «JavaScriptCore», «Nitro» և «SquirrelFish»՝ Safari-ի համար, և այլն։

Նշված տերմինները պետք է հիշել, քանի որ նրանք շատ են օգտագործվում համացանցի հոդվածներում։ Մենք նույնպես կօգտագործենք։ Օրինակ, եթե նշված է, որ «Ա հատկությունը օգտագործվում է V8-ում», ապա այն հավանաբար կաշխատի Chrome-ում, Opera-ում և Edge-ում։

```smart header="Ինչպե՞ս են աշխատում engine-ները"

Engine-ները բարդ են, բայց հիմունքները այդքան էլ դժվար չէ հասկանալ։

1. Engine-ը (ներառվածը, եթե browser-ի մասին է խոսքը) կարդում է (parse) script-ը։
2. Ապա այն փոխում է (compile) script-ը մեքենայական կոդի։
3. Վերջապես մեքենան աշխատեցնում է կոդը, բավականին արագ։

Engine-ը բարեփոխումներ (optimization) է անում ամեն քայլին։ Այն նույնիսկ հետևում է պատրաստ script-ի աշխատանքի ընթացքին, վերլուծում տվյալների հոսքը և կրկին բարեփոխումներ կատարում այդ գիտելիքների օգնությամբ։ Երբ դա արված է, script-ը շատ արագ է աշխատում։
```

## Ի՞նչ է կարող browser-ի միջի JavaScript-ը անել

Ժամանակակից JavaScript-ը «ապահով» ծրագրավորման լեզու է։ Այն չի տրամադրում low-level հասանելիություն հիշողությանը կան CPU-ին, քանի որ սկզբնապես ստեղծված է եղել browser-ների համար, որոնք դրա կարիքը չունեն

JavaScript-ի հնարավորությունները մեծ մասով կախված են միջավայրից, որում այն աշխատում է։ Օրինակ՝ [Node.js](https://wikipedia.org/wiki/Node.js)-ը ունի ֆունկցիաներ, որոնք թույլատրում են JavaScript-ին կարդալ կամ գրել որևէ ֆայլի մեջ, կատարել ցանցային հարցումներ և այլն։

Browser-ի միջի JavaScript-ը կարող է անել ամեն ինչ կապված կայքերի կառավարման հետ և օգտագործողի և server-ի կապի հետ։ver.

Օրինակ՝ browser-ի միջի JavaScript-ը կարող է՝to:

- Ավելացնել նոր HTML էջ, փոխել ներկա պարունակությունը, փոխել ոճը։
- Պատասխանել օգտագործողի գործողություններին, աշխատել մկնիկի սեղման, շարժման ժամանակ։
- Ուղարկել հարցումներ համացանցով server-ների, ներբեռնել և վերբեռնել ֆայլեր (այսպես կոչված [AJAX](https://en.wikipedia.org/wiki/Ajax_(programming)) և [COMET](https://en.wikipedia.org/wiki/Comet_(programming)) տեխնոլոգիաներ)։
- Ստանալ և փոխել cookie-ներ, հարցեր տալ հաճախորդին, ցույց տալ նամակներ։
- Հիշել օգտատերի տվյալները («local storage»).

## Ի՞նչ չի կարող JavaScript-ը անել

JavaScript-ի հնարավորությունները browser-ում սահմանափակ են ապահովության նկատառումներով։ Նպատակն է կանխել չար կայքերի հասանելիությունը օգտագործողի անձնական տվյալներին։

Այսպիսի սահմանափակումների օրինակներ են՝

- JavaScript-ը էջում չի կարող կարդալ գամ գրել որևը կոշտ սկավառակը ֆայլի մեջ, պատճենել դրանք կամ աշխատեցնել ծրագրեր։ Այն չունի ուղիղ հասանելիություն օպերացիոն համակարգի ֆունկցիաներին։

    Ժամանակակից browser-ները թույլ են տալիս աշխատել ֆայլերի հետ, բայց հասանելիությունը տրամադրվում է միայն որոշակի դեպքերում, օրինակ՝ երբ օգտագործողը «նետում» է ֆայլերը պատուհանի մեջ կամ ընտրում `<input>` tag-ի միջոցով։

    Գոյություն ունեն մեթոդներ տեսախցիկի կամ խոսափողի հասանելիություն տրամադրելու, բայց նրանք պահանջում են օգտագործողի կողմից կատարված կամավոր գործողություն, որպեսզի էջը գաղտնիաբար չօգտագործի տեսախցիկը և տվյալներ ուղարկի [NSA](https://en.wikipedia.org/wiki/National_Security_Agency)-ին։
- Տարբեր պատուհաններ հիմնականում չգիտեն իրար մասին։ Որոշ դեպքերում, սակայն, գիտեն, օրինակ՝ երբ մի էջը օգտագործում է JavaScript, որ բացի մյուսը։ Սակայն նույնիսկ այս դեպքում, մի էջի JavaScript-ը չի կարող կառավարել մյուսը, եթե նրանք տարբեր աղբյուրներից են։ 

    Սա կոչվում է «Նույն աղբյուրի կանոն»։ Երկու էջերն էլ պետք է պայմանավորվեն տվյալների փոխանակման համար և պարունակեն հատուկ JavaScript կոդ, որը կառավարում է դա։ Մենք կխոսենք դրա մասին դասընթացի մեջ։

    Այս սահմանափակումը, նույնպես, օգտագործողի ապահովության համար է։ `http://anysite.com`-ից էջը, որը օգտագործողը բացել է, չպետք է հասանելիություն ունենա ուրիշ պատուհանի `http://gmail.com`-ին ու գողանա տվյալներ։
- JavaScript-ը կարող է հեշտորեն կապվել ցանցով server-ի հետ, որտեղից որ կայքը գալիս է։ Բայց նրա հնարավորությունը, տվյալներ ստանալ այլ աղբյուրներից, սահմանափակ է։ Չնայած, որ հնարավոր է, սակայն այն պահանջում է հատուկ համաձայնություն server-ից։

![](limitations.svg)

Այսպիսի սահմանափակումներ չկան, երբ JavaScript-ը օգտագործվում է browser-ից դուրս, օրինակ՝ server-ներում։ Ժամանակակից browser-ները նույնպես ունեն plug-in-ներ, որոնք կարող են հարցնել հավելյալ  թույլտվություններ։

## Ի՞նչն է դարձնում JavaScript-ը յուրօրինակ

Կան գոնե *երեք* լավ բաներ JavaScript-ի մասին՝

```compare
+ HTML/CSS-ի հետ ներառում։
+ Հասարակ բաները արվում են հասարակ կերպով։
+ Բոլոր մեծ browser-ները աշխատում են JavaScript—ի հետ։
```
JavaScript-ը միակ borwser-ային տեխնոլոգիան է, որը ներառում է այս 3 կետերը։

Ահա, թե ինչն է սարքում դրան այսքան տարբերվող։ Ահա, թե ինչու է ամենատարածված գործիքը browser-ային ինտերֆեյսեր սարքելու համար։

Այսպիսով, JavaScript-ը թույլ է տալիս ստեղծել server-ներ, mobile ծրագրեր և այլն։

## Լեզուներ՝ JavaScript-ի «վրա»

JavaScript-ի գրելաձևը բոլորին չի բավարարում։ Տարբեր մարդիկ ցանկանում են տարբեր հատկություններ։

Դա սպասելի է, քանի որ ծրագրերն ու պահանջները տարբեր են բոլորի մոտ։

Վերջերս բազում նոր լեզուներ են առաջացել, որոնք *transpile* են լինում (փոխվում) JavaScript-ի մինչև աշխատելը։

Ժամանակակից գործիքները դարձնում են փոփոխվելը շատ արագ և թափանցիկ, թույլատրելով ծրագրավորողներին աշխատել այլ լեզվով, և ավտո-փոխակերպում են այն JavaScript-ի աննկատ կերպով։

Այսպիսի լեզուների օրինակներ են՝

- [CoffeeScript](http://coffeescript.org/)-ը ունի կարճ գրելաձև, թույլատրելով ծրագրավորողին գրելկ ավելի մաքուր և ճշգրիտ կոդ։ Հիմնականում Ruby-ի ծրագրավորողներն են հավանում այն։
- [TypeScript](http://www.typescriptlang.org/)-ը կենտրոնացած է խիստ տիպերի ներմուծման վրա, հեշտացնելով դժվար համակարգերի ծրագրավորումն ու հետագա ապահովումը։ Այն ստեղծվել է Microsoft-ի կողմից։
- [Flow](http://flow.org/)-ը նույնպես ավելացնում է տվյալների տիպեր, սակայն այլ կերպով է աշխատում։ Ստեղծված է Facebook-ի կողմից։
- [Dart](https://www.dartlang.org/)-ը առանձին լեզու է, որը ունի իր սեփական engine-ը և աշխատում է ոչ-browser-ային միջավայրներում, ինչպես mobile ծրագրերում, սակայն կարող է թարգմանվել JavaScript-ի։ Ստեղծվել է Google-ի կողմից։

Կան ուրիշներ։ Իհարկե, եթե նույնիսկ օգտագործենք թարգմանված լեզուները, պետք է իմանանք JavaScript, որպեսզի հասկանանք՝ ինչ ենք անում։

## Ամփոփում

- JavaScript-ը սկզբում ստեղծվել է միայն browser-ների համար, սակայն այն հիմա օգտագործվում է շատ այլ միջավայրներում նույնպես։
- Այսօր JavaScript-ը ունի իր ուրույն տեղը որպես ամենաընդունված browser-ի լեզու, HTML/CSS-ի հետ լրիվ ներառմամբ։ 
- Կան շատ լեզուներ, որոնք «թարգմանվում» են JavaScript-ի և տրամադրում որոշ հատկություններ։ Խորհուրդ է տրվում աչքի անցկացնել դրանք, գոնե մակերեսային, JavaScript-ում խորանալուց հետո։
