# Ծրագրավորման բարձակ (Developer console)

Կոդը կարող է պարունակել սխալներ: Դուք ամենայն հավանականությամբ թույլ կտաք սխալներ ... Օ, ինչի՞ մասին եմ խոսում: Դուք *անպայման* սխալներ եք գործելու, եթե դուք իհարկե մարդ եք, ոչ թե [ռոբոտ](https://en.wikipedia.org/wiki/Bender_(Futurama))։

Բայց զննիչում օգտվողները հիմնականում չեն տեսնում սխալներ: Այսպիսով, եթե սցենարում ինչ-որ բան այն չէ, մենք չենք տեսնի, թե որն է սխալը և չենք կարող շտկել այն:

Սխալները տեսնելու և սցենարների վերաբերյալ շատ այլ օգտակար տեղեկություններ ստանալու համար «ծրագրավորման գործիքները» տեղադրվել են վեբ զննիչներում:

Ծրագրավորողներից շատերը ծրագրավորման համար օգտագործում են Chrome կամ Firefox, քանի որ այդ զննիչներն ունեն ծրագրավորման լավագույն գործիքները: Մյուս զննիչներն էլ տրամադրում են ծրագրավորման գործիքներ, որոնք երբեմն ունեն հատուկ առանձնահատկություններ, բայց սովորաբար դրանք նման են Chrome-ի կամ Firefox-ի ծրագրավորման գործիքներին: Այսպիսով, ծրագրավորողների մեծամասնությունը ունի «սիրված» զննիչ և անցնում է մյուս զննիչներին, եթե խնդիրը հատուկ է տվյալ զննիչին:

Ծրագրավորման գործիքները ուժեղ են, դրանք շատ առանձնահատկություններ ունեն: Սկսելու համար մենք կսովորենք, թե ինչպես բացել դրանք, դիտել սխալները և գործարկել JavaScript հրամաններ:

## Google Chrome

Բացեք [bug.html](bug.html) էջը։

Այնտեղ JavaScript կոդի մեջ սխալ կա: Այն թաքնված է սովորական այցելուի աչքից, ուստի եկեք բացենք ծրագրավորման գործիքները՝ այն տեսնելու համար:

Սեղմեք `key:F12` կամ, եթե ունեք Mac, սեղմեք `key:Cmd+Opt+J`։

Ծրագրավորման գործիքները ինքնուրույն կբացվեն բարձակի ներդիրում:

Դա ունի այսպիսի տեսք։

![chrome](chrome.png)

Ծրագրավորման գործիքների տեսքը կախված է Chrome-ի տարբերակից: Այն ժամանակ առ ժամանակ փոխվում է, բայց պետք է հիմնականում նման լինի:

- Այստեղ մենք կարող ենք տեսնել կարմիրով գունավորված սխալի հաղորդագրությունը: Այս դեպքում սցենարը պարունակում է անհայտ «lalala» հրաման:
- Աջ կողմում կա աղբյուրի վրա սեղմվող հղում `bug.html:12` տողի համարով, որտեղ սխալը տեղի է ունեցել:

Սխալի հաղորդագրության տակ կա կապույտ գույնի `>` նշան։ Այն նշում է այն տողը, որտեղ մենք կարող ենք մուտքագրել JavaScript հրամաններ: Սեղմեք `key:Enter` դրանք գործարկելու համար:

Այժմ մենք կարող ենք տեսնել սխալները, որը բավական է սկզբի համար: Ավելի ուշ մենք կանդրադառնանք ծրագրավորման գործիքներին և ավելի խորը կծանոթանանք սխալների ողղմանը հետևյալ գլխում <info:debugging-chrome>.

```smart header="Բազմատող մուտք"
Սովորաբար, երբ մենք կոդ ենք գրում բարձակի (console) մեջ և սեղմում ենք `key:Enter`, այն կատարվում է:

Բազմաթիվ տողեր ներմուծելու համար սեղմեք `key:Shift+Enter`։ Այս կերպ կարելի է մուտքագրել JavaScript կոդի երկար ֆրագմենտներ:
```

## Firefox, Edge, և ուրիշները

Շատ այլ զննիչներ օգտագործում են `key:F12` ծրագրավորման գործիքները բացելու համար:

Նրանց տեսքը և աշխատանքը բավականին նման է: Երբ իմանաք, թե ինչպես օգտագործել այս գործիքներից մեկը (կարող եք սկսել Chrome-ից), կարող եք հեշտությամբ անցնել մյուսին:

## Safari

Safari (Mac զննիչ, հասանելի չէ Windows և Linux ՕՀ-երում) այն մի փոքր առանձնահատուկ է: Մենք նախ պետք է միացնենք «ծրագրավորման գործիքները»:

Բացեք Preferences էջը և գնացեք "Advanced" պատուհան։ Ներքևում checkbox կա ծրագրավորման գործիքների համար։

![safari](safari.png)

Հիմա `key:Cmd+Opt+C` կարող է բացել բարձակը (console): Նաև նշենք, որ հայտնվել է «ծրագրավորման գործիքներ» անվանմամբ ընտրացանկի նոր վերին կետը: Այն ունի շատ հրամաններ և տարբերակներ:

## Ամփոփում

- Ծրագրավորման գործիքները մեզ թույլ են տալիս տեսնել սխալներ, գործարկել հրամաններ, ուսումնասիրել փոփոխականները և ավելին:
- Դրանք կարելի է բացել `key:F12` Windows-ի համար նախատեսված շատ զննիչներում՝ օրինակ Chrome-ում։ Mac-ի համար պետք է սեղմել `key:Cmd+Opt+J`, Safari: `key:Cmd+Opt+C` (բայց անհրաժեշտ է նախ ակտիվացնել).

Այժմ մեր միջավայրը պատրաստ է: Հաջորդ բաժնում մենք կանդրադառնանք JavaScript- ին:
